<h1>Textový editor vim</h1>
<p>Pokud bychom potřebovali nějaký soubor upravit, popř. vytvořit nový soubor s
nějakým obsahem, budeme potřebovat textový editor.</p>
<p>V profesionálním světe linuxové příkazové řádky se pro tyto případy nejčastěji
používá editor <code>vim</code>. Důležité je vědět, že editor <a href="https://www.vim.org/">Vim</a>
se svým ovládáním významně liší od běžných textových editorů, se kterými jste
se doposud nejspíše setkali při psaní a editaci nějakého kódu (např. <a href="https://code.visualstudio.com/">Visual
Studio Code</a> nebo <a href="https://www.sublimetext.com/">Sublime
Text</a>)</p>
<p>Editor Vim je profesionální nástroj a je nutné věnovat určitý čas naučení se s
ním pracovat. Odměnou nám bude mnohem efektivnější a rychlejší editace
textových souborů (požadované operace lze vykonat mnohem rychleji za použití
menšího počtu úhozů). Výhody vznikají pouze při psaní 10 prsty bez sledování
klávesnice.</p>
<p>Běžné textové editory obsahují jediný mód použití, a to režim vkládání textu
(zmáčknutá posloupnost písmen daný text napíše do okna editoru). O pohyb
kurzoru se v běžných editorech starají kurzorové šipky, navigační blok
<kbd>Home</kbd>, <kbd>End</kbd>, <kbd>PageUP</kbd>, <kbd>PageDown</kbd>, popř.
ještě s klávesou <kbd>Ctrl</kbd>. Mnoho činností lze vykonat pomocí myši.</p>
<p>Editor Vim vznikl jako následovník staršího editoru Vi, který se používal na
UNIXových systémech vybavených monitorem. Klávesnice u terminálů tehdy běžně
neměly kurzorové šipky ani navigační klávesy. Proto vznikl editor, který má
oddělené režimy vkládání textu od režimu pohybu kurzoru a manipulace s textem.</p>
<p>U vimu rozlišujeme 3 hlavní režimy práce:</p>
<ul>
<li>Editační mód (Normal mode)<ul>
<li>Slouží k pohybu kurzoru, přesouvání částí textu</li>
<li>V tomto režimu není možné psát text</li>
<li>Výchozí mód při spuštění Vimu</li>
<li>Vstup do editačního módu: klávesa <kbd>Esc</kbd></li>
</ul>
</li>
<li>INSERT mód<ul>
<li>Slouží ke vkládání znaků do souboru</li>
<li>Vstup do INSERT módu: klávesa <kbd>i</kbd></li>
<li>Ukončení INSERT módu: klávesa <kbd>Esc</kbd></li>
</ul>
</li>
<li>Příkazový mód<ul>
<li>Vim zobrazí vlastní příkazovou řádku, kam je možné napsat složitější
příkaz</li>
<li>Vstup do příkazového módu: klávesa <kbd>:</kbd></li>
<li>Ukončení příkazového módu: klávesa <kbd>Esc</kbd></li>
</ul>
</li>
</ul>
<h2>Jak to spustím a jak to vypnu</h2>
<p>Editor Vim spustíme příkazem <code>vim</code>. Zobrazí se nám "Welcome screen", kde si
můžeme povšimnout dobré rady, jak editor vlastně ukončit. Editor zavřeme
vstupem do příkazového módu pomocí dvojtečky <kbd>:</kbd> následované příkazem
<kbd>q</kbd> a <kbd>Enter</kbd>.</p>
<p>Pokud editor není nainstalovaný, spusť následující příkaz k jeho instalaci:</p>
<div class="highlight"><pre><span></span><span class="gp">$ </span>sudo dnf install vim -y
</pre></div><p>Následně budeš vyzvána k zadání hesla, napiš jej do příkazové řádky a stiskni
<kbd>Enter</kbd>. Neboj se, že se heslo nezobrazuje.</p>
<p>Vyzkoušej si několikrát otevřít a bezpečně zavřít prázdný editor Vim.</p>
<div class="highlight"><pre><span></span><span class="gp">$ </span>vim
</pre></div><div class="highlight"><pre><span></span><span class="go">  1                                                        </span>
<span class="go">~                                                          </span>
<span class="go">~                                                          </span>
<span class="go">~                    VIM - Vi IMproved                     </span>
<span class="go">~                                                          </span>
<span class="go">~                     version 8.2.3512                     </span>
<span class="go">~                 by Bram Moolenaar et al.                 </span>
<span class="go">~            Modified by &lt;bugzilla@redhat.com&gt;             </span>
<span class="go">~       Vim is open source and freely distributable        </span>
<span class="go">~                                                          </span>
<span class="go">~              Help poor children in Uganda!               </span>
<span class="go">~      type  :help iccf&lt;Enter&gt;       for information       </span>
<span class="go">~                                                          </span>
<span class="go">~      type  :q&lt;Enter&gt;               to exit               </span>
<span class="go">~      type  :help&lt;Enter&gt;  or  &lt;F1&gt;  for on-line help      </span>
<span class="go">~      type  :help version8&lt;Enter&gt;   for version info      </span>
<span class="go">~                                                          </span>
<span class="go">~                                                          </span>
<span class="go">utf-8 unix  [No Name]                              0/1   1</span>
</pre></div><p>Pokud chceme v editoru něco napsat, zmáčkneme klávesu <kbd>i</kbd>, která nás
přepne do INSERT módu. V tu chvíli klávesy dělají to, co od nich očekáváme -
text se zobrazuje v okně editoru. Znak tilda <code>~</code> zde znamená prázdný řádek.</p>
<div class="highlight"><pre><span></span><span class="go">  1 Ahoj vime!                                             </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">utf-8 unix  [No Name] +                            1/1  11 </span>
<span class="go">-- INSERT --</span>
</pre></div><p>Do editoru napiš pár řádek textu:
<span class="figure"><a href="naucse:static?filename=vim.png"><img src="naucse:static?filename=vim.png" alt="Editor vim s otevřeným souborem"></a></span></p>
<p>Pokud jsme něco napsali, ale text nechceme ukládat do souboru, musíme Vim
ukončit příkazem <code>:q!</code>, abychom dali najevo, že opravdu nechceme soubor
ukládat.</p>
<div class="highlight"><pre><span></span><span class="go">  1 Ahoj vime!                                             </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">utf-8 unix  [No Name] +                            1/1  10 </span>
<span class="go">:q!</span>
</pre></div><p>V opačném případě musíme soubor uložit příkazem <code>:w &lt;název souboru&gt;</code>.</p>
<div class="highlight"><pre><span></span><span class="go">  1 Ahoj vime!                                             </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">~                                                          </span>
<span class="go">utf-8 unix  [No Name] +                            1/1  10 </span>
<span class="go">:w pozdrav.txt</span>
</pre></div><p>Po ukončení editoru pomocí <code>:q</code> si můžeme obsah souboru vypsat na terminál</p>
<div class="highlight"><pre><span></span><span class="gp">$ </span>cat pozdrav.txt
<span class="go">Ahoj vime!</span>
</pre></div><p>Námi vytvořený soubor si můžeme opět otevřít ve Vimu tak, že název souboru
zadáme jako parametr. Stejně můžeme otevřít ve Vimu i neexistující soubor a
editor nám ho při uložení souboru vytvoří.</p>
<div class="highlight"><pre><span></span><span class="gp">$ </span>vim pozdrav.txt
</pre></div><p>Příkazy, které už umíme jako <code>:w</code> a <code>:q</code> je možné i zkombinovat do jednoho
<code>:wq</code>.</p>
<h2>Další funkce Vimu</h2>
<p>Vyhledávání zapneme klávesou lomítko <kbd>/</kbd> v editačním módu a napíšeme
text, který chceme v souboru vyhledat. Na další výskyt vyhledávaného řetězce se
přesuneme pomocí <kbd>n</kbd> a na předchozí pomocí <kbd>N</kbd>. Toto funguje
stejně jako v programech <code>less</code> a <code>man</code>.</p>
<p>Vim je profesionální editor pro editaci programů a konfiguračních souborů. Je
velmi ergonomický, protože při jeho používání není nutné, aby prsty opustily
prostřední řadu klávesnice. Není nutné používat kurzorové šipky, navigační blok
nebo myš. Pohyb kurzoru a editace existujícího textu se provádí v editačním
módu (Normal mode).</p>
<p>Pokud ti editor Vim přijde děsivý, je důležité vědět, že po tobě nikdo
nevyžaduje, abys ho používala výlučně. Pro dobrou znalost práce v linuxové
příkazové řádce je však velmi vhodné znát alespoň minimum editoru Vim. Je
důležité znát alespoň:</p>
<ul>
<li>Otevřít soubor ve Vimu: <code>$ vim &lt;název souboru&gt;</code></li>
<li>Vyhledat text v souboru: <kbd>/</kbd></li>
<li>Upravit slovo nebo řádek v souboru: INSERT mód zapneme klávesou <kbd>i</kbd></li>
<li>Ukončit Vim: ukončíme INSERT mód pomocí <kbd>Esc</kbd> a uložíme a ukončíme
práci pomocí <code>:wq</code></li>
</ul>
<p>Pro zájemce doporučuji vestavěný tutoriál</p>
<div class="highlight"><pre><span></span><span class="gp">$ </span>vimtutor
</pre></div><p>Pokud tě editor Vim zaujme a naučíš se s ním pracovat, odměnou ti bude
mnohem vyšší rychlost úprav textových souborů, zdravější ergonomie práce na
klávesnici a doživotní závislost na vimovském způsobu ovládání textového
editoru 😄.</p>