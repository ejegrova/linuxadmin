<h1 id="virtualni_pocitac">Virtuální počítač
<a href="#virtualni_pocitac" class="header-link">#</a>
</h1>
<p>V tomto kurzu se budeme učit pracovat s operačním systémem Linux.
To je možné i v případě, že aktuálně používáš jiný operační systém - díky tzv. virtuálnímu počítači. To je program, který se tváří jako opravdový počítač a dá se do něj nainstalovat jiný operační systém.</p>
<p>To je velmi výhodné pro různé testování a objevování. Když si virtuální počítač rozbiješ, smažeš ho stejně snadno, jako soubor a máš uklizeno.
Nebo si můžeš uložit stav a později se k němu vrátit.</p>
<p>Protože v kurzu budeme testovat, objevovat a občas i rozbíjet,
vytvoř si virtuální počítač i pokud používáš Linux.</p>
<p>Hned na začátku tě čeká malá terminologická nepříjemnost:
<strong>Hostitel</strong> (anglicky <strong>host</strong>) je termín označující operační systém/počítač, v rámci kterého budeš provozovat ten virtuální – tedy to, co máš na počítači nainstalováno už teď.
Virtuálnímu systému se česky říká <strong>host</strong> (anglicky <strong>guest</strong>).
Slovo <strong>host</strong> má tedy v češtině úplně opačný význam než v angličtině.</p>
<p><a id="stazeni-obrazu"></a></p>
<h2 id="stazeni_obrazu">Stažení obrazu
<a href="#stazeni_obrazu" class="header-link">#</a>
</h2>
<p>Na opravdový počítač se dá Linux nainstalovat z DVD nebo USB disku („flashky“).
Pro virtuální počítač budeš potřebovat virtuální DVD – soubor, který
obsahuje stejná data jako disk.
Říká se mu <em>obraz disku</em> nebo <em>ISO soubor</em>.</p>
<p>Existuje velké množství tzv. distribucí, tj. variant linuxů. Ty se liší typicky
v dostupném software, grafickém prostředí, způsobu instalace softwarových
balíčků a spoustě dalších detailů.
Pro jednotnost si budeme všechno ukazovat na distribuci Fedora, kterou
si stáhni z <a href="https://getfedora.org/cs/workstation/download">getfedora.org</a> –
stáhnout soubor ISO.</p>
<p>Je to velký soubor (zhruba 2 GB) se jménem jako <code>Fedora-Workstation-Live-x86_64-39-1.5.iso</code>.</p>
<h3 id="poznamka_pro_uzivatele_macos">Poznámka pro uživatele macOS
<a href="#poznamka_pro_uzivatele_macos" class="header-link">#</a>
</h3>
<p>Pokud máš macOS a nevíš jestli máš procesor Intel, přečti si nejdříve <a href="naucse:page?lesson=linuxadmin/installation&amp;page=apple-silicon#jak-poznat-ktery-procesor-mas">Jak poznat který procesor máš</a> a poté se vrať zpět sem.
Jestli máš procesor od Apple řady M, pak si budeš muset stáhnout obraz pro systémy ARM aarch64.</p>
<p>Tedy něco jako <code>Fedora-Workstation-Live-aarch64-39-1.5-respin.iso</code>.</p>
<h1 id="priprava_hosta">Příprava hosta
<a href="#priprava_hosta" class="header-link">#</a>
</h1>
<p>Existuje několik programů, které umí simulovat virtuální počítač.
Vyber si jeden podle svého hostitelského systému a ho:</p>
<ul>
<li>Pokud máš macOS a nevíš jestli máš procesor Intel, přečti si <a href="naucse:page?lesson=linuxadmin/installation&amp;page=apple-silicon">instalace na Apple Silicon</a></li>
<li>Pokud máš Windows nebo macOS s procesorem Intel, použij Virtualbox: <a href="naucse:page?lesson=linuxadmin/installation&amp;page=virtualbox">instalace Virtualboxu</a>.</li>
<li>Pokud máš Linux s GNOME, bude lépe fungovat Gnome Boxes: <a href="naucse:page?lesson=linuxadmin/installation&amp;page=gnome-boxes">instalace Gnome Boxes</a>.</li>
</ul>
<p>Nevíš-li, poraď se s někým zkušenějším – nebo zkus jeden z nich.</p>
<p><a id="install-system"></a></p>
<h1 id="instalace_systemu">Instalace systému
<a href="#instalace_systemu" class="header-link">#</a>
</h1>
<p>Při prvním spuštění je (virtuální) pevný disk zatím prázdný a ve virtuálním
počítači vsunuta do virtuální DVD mechaniky ISO obraz, který obsahuje
soubory potřebné k samotné instalaci.</p>
<p><span class="figure"><a href="naucse:static?filename=fedora-install-01.png"><img src="naucse:static?filename=fedora-install-01.png" alt="Instalace #1"></a></span></p>
<p>V černém okně vyber šipkami na klávesnici (myš zatím nelze použít)
<strong>Start Fedora-Workstation-Live 39</strong> a potvrď klávesou Enter.</p>
<p><span class="figure"><a href="naucse:static?filename=fedora-install-02.png"><img src="naucse:static?filename=fedora-install-02.png" alt="Instalace #2"></a></span></p>
<p>Po chvilce se zobrazí už grafické okno, kde myší klepni na <strong>Install Fedora</strong>. Tím se spustí samotná instalace. (Druhá volba <em>Not now</em> ti spustí
operační systém rovnou z DVD k vyzkoušení - tu ale nyní nevyužijeme).</p>
<h2 id="instalacni_obrazovky">Instalační obrazovky
<a href="#instalacni_obrazovky" class="header-link">#</a>
</h2>
<ul>
<li><p><strong>Výběr jazyka</strong> - V levém panelu vyber <em>Čeština</em>, poté klepni na <em>Pokračovat</em>.
(Můžeš vybrat i jiný jazyk, ale tyto materiály budou v češtině.)</p>
<p><span class="figure"><a href="naucse:static?filename=fedora-install-03.png"><img src="naucse:static?filename=fedora-install-03.png" alt="Instalace #3"></a></span></p>
</li>
<li><p><strong>Přehled instalace</strong> - Instalátor potřebuje potvrdit kde se bude instalace
provádět. Klepni na <em>Cíl instalace</em>, která ti nabídne dostupné pevné disky.</p>
<p><span class="figure"><a href="naucse:static?filename=fedora-install-04.png"><img src="naucse:static?filename=fedora-install-04.png" alt="Instalace #4"></a></span></p>
</li>
<li><p><strong>Cíl instalace</strong> - U virtuálního počítače je situace jednoduchá, není tu
potřeba nic měnit.
vlevo nahoře najdeš tlačítko <em>Hotovo</em>, kterým obrazovku potvrdíš.</p>
<p><span class="figure"><a href="naucse:static?filename=fedora-install-05.png"><img src="naucse:static?filename=fedora-install-05.png" alt="Instalace #5"></a></span></p>
</li>
<li><p><strong>Přehled instalace</strong> - Nyní už instalátor ví vše potřebné. Vpravo dole
klepni na tlačítko <em>Zahájit instalaci</em>. Od tohoto okamžiku se začne
zapisovat na vybraný pevný disk.</p>
<p><span class="figure"><a href="naucse:static?filename=fedora-install-06.png"><img src="naucse:static?filename=fedora-install-06.png" alt="Instalace #6"></a></span></p>
</li>
<li><p><strong>Průběh instalace</strong> - tento krok bude trvat nejdéle. V závislosti na
rychlosti tvého počítače to může být od minut po malé desítky minut.
Nakonec se vpravo dole objeví tlačítko <em>Dokončit instalaci</em>. Tím dojde k
uzavření instalačního programu a je třeba provést restart.</p>
<p><span class="figure"><a href="naucse:static?filename=fedora-install-07.png"><img src="naucse:static?filename=fedora-install-07.png" alt="Instalace #7"></a></span></p>
</li>
<li><p><strong>Vypnutí</strong> - K tomu je potřeba kliknout na sadu ikonek úplně vpravo nahoře,
poté na symbol ⏻ a nakonec na tlačítko <em>Restart</em>. Volbu potvrď.</p>
<p><span class="figure"><a href="naucse:static?filename=restart-01.png"><img src="naucse:static?filename=restart-01.png" alt="Restart #1"></a></span>
<span class="figure"><a href="naucse:static?filename=restart-02.png"><img src="naucse:static?filename=restart-02.png" alt="Restart #2"></a></span>
<span class="figure"><a href="naucse:static?filename=restart-03.png"><img src="naucse:static?filename=restart-03.png" alt="Restart #3"></a></span></p>
</li>
<li><p><strong>Vysunutí DVD</strong> - Až se vyrtuální počítač vypne, je potřeba vysunout
virtuální DVD, aby instalace nezačala znovu.
GNOME Boxes to dělá automaticky, ale VirtualBoxu je to potřeba udělat
ručně: klikni Settings (Nastavení), Storage (Úložiště), disk
&quot;Fedora Worsktation Live&quot; a tlačítko s DVD napravo.
Z menu pak vyber &quot;Remove Disk from Virtual Drive&quot;.</p>
<p><span class="figure"><a href="naucse:static?filename=vbox-settings.png"><img src="naucse:static?filename=vbox-settings.png" alt="Settings"></a></span></p>
<p><span class="figure"><a href="naucse:static?filename=vbox-settings-storage.png"><img src="naucse:static?filename=vbox-settings-storage.png" alt="Nastavení DVD"></a></span></p>
<p><span class="figure"><a href="naucse:static?filename=vbox-settings-remove-dvd.png"><img src="naucse:static?filename=vbox-settings-remove-dvd.png" alt="Odstranění DVD"></a></span></p>
</li>
<li><p><strong>Zapnutí</strong> - Virtuální počítač potom znovu zapni a počkej než naběhne.</p>
</li>
</ul>
<h4 id="dokonceni_instalace">Dokončení instalace
<a href="#dokonceni_instalace" class="header-link">#</a>
</h4>
<p>V této části už je operační systém nainstalovaný,
zbývá akorát provést posledních několik nastavení. To se děje formou průvodce
kde je tlačítko <em>Další</em> vždy vpravo nahoře.</p>
<ul>
<li><p><strong>Vítejte v prostředí Fedora Linux 39!</strong> - klikni na &quot;Začít nastavovat&quot;.</p>
<p><span class="figure"><a href="naucse:static?filename=fedora-install-09.png"><img src="naucse:static?filename=fedora-install-09.png" alt="Instalace #09"></a></span></p>
</li>
<li><p><strong>Soukromí</strong></p>
<ul>
<li>Geolokační služby - můžeš klidně vypnout</li>
<li>Automatické hlášení problémů - radši taky vypni; ať nikdo neví jakou
neplechu na virtuálním počítači napácháš</li>
</ul>
<p><span class="figure"><a href="naucse:static?filename=fedora-install-10.png"><img src="naucse:static?filename=fedora-install-10.png" alt="Instalace #10"></a></span></p>
</li>
<li><p><strong>Repozitáře třetích stran</strong> - repozitáře není nutné povolovat, nebudeme je využívat.</p>
<p><span class="figure"><a href="naucse:static?filename=fedora-install-11.png"><img src="naucse:static?filename=fedora-install-11.png" alt="Instalace #11"></a></span></p>
</li>
<li><p><strong>Účty online</strong> - tento krok můžeš klidně přeskočit (a třeba provést později)</p>
<p><span class="figure"><a href="naucse:static?filename=fedora-install-12.png"><img src="naucse:static?filename=fedora-install-12.png" alt="Instalace #12"></a></span></p>
</li>
<li><p><strong>O vás</strong> - Nejdůležitější krok. Tady doplň <em>Celé jméno</em> (diakritika
nevadí) a především <em>Uživatelské jméno</em> (pouze znaky <code>a-z</code>, <code>_</code>, <code>-</code>, číslice
). To je nejdůležitější. Tím se budeš přihlašovat do systému. Oba údaje lze
změnit i později, avšak byť je změna <em>Uživatelského jména</em> v budoucnu
technicky vzato možná, jde o problematický úkon. Proto je velmi důležité si
ho dobře rozmyslet hned na začátku. (<em>Celé jméno</em> slouží jen jako popiska
k uživatelskému jménu.) Pokračuj tlačítkem <em>Další</em>.</p>
<p><span class="figure"><a href="naucse:static?filename=fedora-install-13.png"><img src="naucse:static?filename=fedora-install-13.png" alt="Instalace #13"></a></span></p>
</li>
<li><p><strong>Nastavení hesla</strong> - je heslo k uživatelskému jménu vyplněném v předchozím
kroku. Heslo je potřeba zadat do obou polí stejné.</p>
</li>
</ul>
<p>Navzdory obecným radám o heslech tady doporučuji zadat jednoduché heslo,
třeba <code>123</code> nebo slovo <code>heslo</code>.
Jde o <em>virtuální</em> počítač, který není potřeba nějak zvlášť chránit.</p>
<p>Určitě ale nepoužívej heslo, které používáš i jinde!</p>
<p><span class="figure"><a href="naucse:static?filename=fedora-install-14.png"><img src="naucse:static?filename=fedora-install-14.png" alt="Instalace #14"></a></span></p>
<p>Heslo si dobře zapamatuj (nebo, navzdory radám k bezpečným heslům, zapiš).</p>
<ul>
<li><strong>Nastavení dokončeno</strong> - Výborně, všechno je již nastaveno a můžeš se
pustit do objevování. Klepni na <em>Začít používat systém Fedora Linux</em>.</li>
</ul>
<p><span class="figure"><a href="naucse:static?filename=fedora-install-15.png"><img src="naucse:static?filename=fedora-install-15.png" alt="Instalace #15"></a></span></p>
<p>Virtuální počítač můžeš vypnout přes menu v pravém horním rohu obrazovky.</p>